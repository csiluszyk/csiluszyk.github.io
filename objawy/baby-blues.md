---
layout: page
title: Depresja a "baby blues"
---

Baby blues to tymczasowe wahania nastroju, których największe nasilenie obserwuje się zazwyczaj po 3 do 5 dni po porodzie. Stan ten trwa najczęściej kilka dni, nie dłużej jednak niż 2 tygodnie. Zjawisko to dotyka nawet 80% matek. Ze względu na tak częste występowanie nie uznaje się tego stanu jako zaburzenia psychicznego. Przyjmuje się, że jest to fizjologiczne zjawisko, wynikającym prawdopodobnie z nagłych zmian hormonalnych jakie zachodzą w ciele kobiety, a także zmęczenia, deprywacji snu i stresu związanego z nową sytuacją.


## Najczęstszymi symptomami są:

- Drażliwość, łatwe wybuchanie złością lub płaczem
- Huśtawka nastrojów
- Trudności w koncentracji
- Niewielkie trudności ze snem i apetytem
- Nadmierny lęk o dziecko i przyszłość
- Trudności w podejmowaniu decyzji

Jeśli objawy baby blues utrzymują się u Ciebie powyżej 2 tygodni, może oznaczać to, że stan przerodził się w depresję poporodową. Skontaktuj się wtedy ze specjalistą lub położną, którzy pomogą Ci ocenić Twój stan zdrowia. 



## Jak radzić sobie z baby blues

Baby blues nie wymaga zazwyczaj leczenia, ponieważ jego objawy powinny ustąpić samoistnie w ciągu kilku dni. Daj więc sobie czas na zaadaptowanie się do nowej roli. Ważne jest również, abyś w swoim otoczeniu miała wspierającego partnera/ zaufaną osobę, której będziesz mogła otwarcie opowiedzieć o doświadczanych emocjach i wątpliwościach. Bądź dla siebie wyrozumiała i cierpliwa. Proś również najbliższych o pomoc w opiece nad dzieckiem, abyś mogła w tym czasie możliwie jak najwięcej odpoczywać. Nie czuj się jednak winna, jeśli odczuwasz w pierwszy dniach silną potrzebę bycia sam na sam z dzieckiem. Możliwe, że właśnie tego potrzebujesz, aby zbudować z nim silną więź. 




 

## Bibliografia

Mason, M. A., & Goulden, M. (2004). Marriage and baby blues: Redefining gender equity in the academy. The Annals of the American Academy of Political and Social Science, 596(1), 86-103.

https://www.netdoktor.de/krankheiten/wochenbettdepression/baby-blues/


https://womensmentalhealth.org/specialty-clinics/postpartum-psychiatric-disorders/
