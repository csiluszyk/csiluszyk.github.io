---
layout: page
title: Gdzie po pomoc?
image: /images/gdzie-po-pomoc.jpg
---

Poniżej znajdują się przydatne linki:

---
## DepresjaPoporodowa.pl
Jeśli masz pytania na temat depresji poporodowej, potrzebujesz wsparcia, rozmowy, podzielenia się swoją historią, napisz na naszego maila info@depresjapoporodowa.pl lub w wiadomości na naszym fanpagu <https://www.facebook.com/DepresjaPoporodowa>{:target="_blank"}.
Postaramy się odpowiedzieć najszybciej, jak to możliwe. Sami doświadczyliśmy kryzysu depresji i wiemy, jak bardzo obecność innych osób może pomóc w walce z chorobą.

---

## Antydepresyjny Telefon Zaufania: 22 484 88 01

Jest prowadzony przez fundację ITAKA - Centrum Poszukiwań Ludzi Zaginionych. Na stronie https://stopdepresji.pl/ podane są godziny oraz dni, kiedy dyżurują psychiatrzy, psycholodzy oraz seksuolog. Podczas rozmowy nie musisz podawać swoich danych (jest to rozmowa anonimowa). Jeśli obawiasz się rozmowy telefonicznej, możesz napisać wiadomość e-mail: porady@stopdepresji.pl

“Nie wstydź się zadzwonić. Nasi specjaliści czekają na Twój telefon. Nie stawiają diagnozy, nie leczą, bo tego nie da się zrobić przez telefon. Ale wytłumaczą, na czym polega leczenie oraz terapia osób z rozpoznaną depresją, podpowiedzą co robić i udzielą wsparcia. Pamiętaj, że depresja jest chorobą, którą się leczy, i z którą można żyć. Od początku istnienia telefonu dzwoniły do nas tysiące osób. Z dużych i mniejszych miejscowości. Kobiet i mężczyzn. Chorych, podejrzewających chorobę, a także ich rodzin i przyjaciół. Czekamy na Twój telefon!”

---

## Znajdź placówkę
Na stronie https://liniawsparcia.pl/placowki/ znajdziesz wyszukiwarkę placówek pomocowych w Twojej okolicy. Wystarczy wpisać nazwę miejscowości lub województwo, a wyszukiwarka podpowie Ci, gdzie możesz umówić się na bezpłatną konsultację psychiatryczną lub wizytę u psychologa. 

---

## Rządowy Program Profilaktyki Depresji Poporodowej
Ministerstwo Zdrowia uruchomiło program profilaktyczny, którego zadaniem jest m.in. ułatwienie osobom z diagnozą/podejrzeniem depresji poporodowej dostępu do bezpłatnych konsultacji u specjalistów. Program przewidziany jest na lata 2018-2023 i działa w części województw. Listę ośrodków odpowiedzialnych za realizację programu w danym województwie można znaleźć na stronie: https://pacjent.gov.pl/program-profilaktyczny/program-profilaktyki-depresji-poporodowej

